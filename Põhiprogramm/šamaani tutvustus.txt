Vanem:

"Tule lähemale, tüdruk, ja kuula hoolega.
Pean sulle üht-teist rääkima.

Päike on sel suvel olnud armutu.
On oht, et saak läheb luhta ja sügisel ootab külarahvast nälg.
Meil on vaja abi ülevalt. 
Draakon vaja välja kutsuda.

Ma tean, mida tegema peab, aga selleks on vaja nooremaid jalgu.
Oma haige seljaga ei liigu mina enam eriti kuhugi.
Sa pead mind aitama.
Peame ette valmistama kutsumisriituse.
Siis tuleb draakon. Toob vihmad tagasi.

Kui sa sellega hakkama saad, oled end juba küllalt tõestanud: võid minu asemel vanem olla.
Kui sa sellega hakkama saad, näeme järgmist aastat.

Ma seletan nüüd lähemalt.
Et draakon välja meelitada peame tema nimel sooritama erinevaid tegusid.
Jumal tahab tunnustähti: tahab kinnitust, et rahvas austab just teda.

Selleks on meil vaja astuda samme nende salakavalate alpakute vastu. Liiga kaua on nad külas valeusku levitanud.
Kui suudad nende koguduse ridu nõrgestada, näiteks nende šamaani välja ajamise teel, oleks see draakonile meelepärane.
Olen ka kuulnud, et tolvanid püstitasid talle metsa mingi altari. Riitustele seal tuleks lõpp teha.

Siis oleks meil veel vaja mõnda asja riituse enda jaoks.
Uhke ohvriloom tuleks kasuks. Äkki suudad keelitada Jürka mõnest oma elukast loobuma?

Olen ka kuulnud, et vanas tiigis elavad elukad, kelles vanast jumalast endalt põlvnevad.
Nood elukad eritavad tugeva lõhnaga ainet, mida vaarisa kaugelt haista suudab.
Märk lapsukestest ärataks kindlasti draakoni tähelepanu.

Viimaseks asjaks oleks viiruk. Vanad riitused said kõik suure viirukisuitsu saatel sooritatud, aga viirukimeistrit ei ole enam.
Viimasega juhtus hirmus õnnetus. Kogu pere surnud. Naine ei elanud seda üle - läks hulluks."
Oleks asi vaid sellega piirdunud... Ta pages külast ja võttis kogu viirukivaru kaasa.
Aastaid pole me jumalat õiget viisi austada saanud. Uut meistrit ei ole tekkinud.
Kui suudad eide üles leida ja teda viirukist loobuma keelitada, saaksime korraliku riituse läbi viia.

Heakene küll. Ma pean nüüd sisse minema ja puhkama.
Usun sinusse! Mine ja too meile vesi!
