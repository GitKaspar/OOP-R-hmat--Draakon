Külaplatsilt on kuulda tuttavat suminat. Lähemale jõudes on näha rahvahulka, kes on kogunenud puitpoodiumi ümber kõnelejat kuulama.
Tegu on küla "teise" šamaaniga, kes, nagu alati, levitab oma loomjumala Aklupati sõnumit.
Õpetaja ütles, et ta üritab raskel ajal külarahva meeleheidet enda heaks ära kasutada ning tegelikkuses puuduvad tal igasugused maagilised võimed.
Vihmajumala meelitamiseks ei saa selline valeusu levitamine jätkuda. Temast peab kuidagi lahti saama.

Mõtled endamisi. Kuidagi pead temaga jutule saama. Aga kogu selle rahva ees?
Oma sõnadega tuleb siin ettevaatlik olla.

Aklupati šamaan:
Astuge lähemale, astuge lähemale! Teie jumal soovib teiega läbi oma isikliku sõnumitooja - minu! - tarkust jagada.
* Rahvas jälgib kõnepidajat suurte silmadega nagu jamalat ennast. *

Õpilane:
Terekest, pühamees! Mitte ei taha sinu sõnavõtule siin vahele segada, aga mul on veidi vaja sinuga mõni sõna vahetada.

Aklupati šamaan:
Noh mis juttu meil kahel ajada on? Tuli sul tüdtarlapsel lõpuks mõistus pähe ning muutsid oma usu asjus meelt?
Sai sul ehk oma kasutust lombijumalast villand?
* Publik jõllitab sind omaette irvitades. *

Mul ei ole oma rahva ees mingeid saladusi. Nii et kui sul mulle midagi öelda on võid seda juba meie kõigi ees teha.

Õpilane:
* Vaatad alalhoidlikult sind ümbritsevat rahvamassi, kuid võtad julguse kokku. *

Kuidas vastad?
1. Süüdistad libašamaani pettuses.
2. Palu šamaanil lõpetata Aklupati usu kuulutamine.
3. Proovi veenda rahvast enda jumala ülemlikkuses.
