Saabud metsatukal asetseva vana laguneva puitmaja juurde, mille uks haigutas pooleldi lahti ja tekitas tuulega tantsides kriginaid.
Metsik rohelus, nüüdseks suures osas juba kolletav, on ümbrusesse jõulise pealetungi sooritanud.
Mõni ütleks, et tegemist on kutsumata külalisega. Sa ei ole nendega ühel meelel.

* Hõigud lootuses, et keegi sulle vastab. *

Ae! On siin keegi?

Vastuseks kostab majast üllatunud karje.
Ukseavasse ilmub kohkunud ilme, kuid rõõmsa näoga vanem naisterahvas.
Paistab, et leidsid selle, keda otsisid.

Naine hakkab rääkima:
Mis? Külaline? Imeline!
Aga kes sa selline oled?
* Eit kratsib kukalt.*

Tervitad naist:
Terekest!
Küla šamaan saatis mind.
Oled ilmselt näinud raskeid aegu ümber ringi. Veest on vajaka. Nälg on silmapiiril.
Veejumal on vaja välja kutsuda aga korraliku viirukita me sellega hakkama ei saa.
Olen kuulnud, et sa olid kunagi küla viirukimeister.
Saad sa meid aidata?

Eit vastab:
Heheh...
Aga mis sest viirukist ikka?
Aita mul parem mesilased minu mesitarus üle lugeda.
Iga suvi lendab sindrinahku nii palju ringi, aga talveks on nad kõik kadunud.
Pean välja selgitama, kes see saatan minu mesilasi varastab.
Tule, tule kähku!

Mis sa peale hakkad?
1. Lähed eidega mesilasi lugema. 
2. Keeldud.
3. Seletad eidele, et varast ei ole - mesilased talvituvad.
